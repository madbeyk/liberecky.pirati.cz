---
date: 2019-04-14
category: blog
tags: ukliďme česko liberecko
layout: post
title: Trochu oprášit kabát jarní přírodě 
author: Kateřina Jínová
#authorId: katerina.jinova    # uid nekoho z _people (nepoviné)
image: posts/2019-04-14-trosku-oprasit-kabat-jarni-prirode.jpg
---
Ve slunečném počasí prvního dubnového víkendu proběhla celorepubliková akce Ukliďme Česko, ke které se připojili také Piráti Libereckého kraje. V šesti lokalitách (Liberec, Jablonec, Železný Brod, Semily, Turnov, Hodkovice nad Mohelkou, region Podralsko) se pirátských úklidových akcí zúčastnilo dohromady 64 dospělých a 26 dětí v doprovodu 9 psích přátel.

I na menších akcích se počet naplněných pytlů blížil desítce, na větších bylo odpadu doslova nepočítaně - vrchovatý kontejner a víc. Mezi kuriozní nálezy patřily třeba dva dětské kočárky, sada hrnců, psí pelech, sekačka či svetr, skrz nějž už vyrážely na světlo pampelišky.

Pokaždé zůstává rozum stát nad tím, co všechno jsou lidé schopni pohodit do přírody. A jaké neskutečné množství nepořádku se sesbírá na pár kilometrech úklidové akce - i když se zrovna nejedná o úklid letité černé skládky, ale třeba o výletní stezku podél řeky. Na druhou stranu je optimistické sledovat, jak se pirátští i nepirátští nadšenci, důchodci i malé děti, každý rok s chutí pouští do zútulnění kousků přírody, ačkoli práce je to těžká a leckdy nehezká.

Děkujeme dobrovolníkům, kteří se připojili nejen k pirátským úklidům. Také městům za spolupráci s odvozem odpadu. A v neposlední řadě organizátorům projektu Ukliďme Česko za inspiraci k velkému jarnímu úklidu.

[Fotografie z celého kraje](https://drive.google.com/open?id=1lguBXgpiO3iNyJcgcy0p8HkzqtkPZ3gn)
