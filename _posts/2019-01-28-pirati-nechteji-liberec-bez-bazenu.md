---
date: 2019-01-28
category: blog
tags: liberec plavecký bazén rekonstrukce
layout: post
title: Piráti nechtějí Liberec bez bazénu 
author: Jana Schlegelová
#authorId: katerina.jinova    # uid nekoho z _people (nepoviné)
image: posts/2019-01-28-pirati-nechteji-liberec-bez-bazenu.jpg
---
Liberec připravuje nutnou rekonstrukci plaveckého bazénu, která celý areál pravděpodobně až na dva roky uzavře. Vedení radnice představilo veřejnosti i plaveckým oddílům alternativu v podobě dojíždění do sousedního Jablonce. Tento kurs řešení problematiky je ale rozhodně nepotěšil! Nemluvě o seniorech, pro které komplikované dojíždění do jiných měst nepřichází v úvahu.

Řešení se přitom nabízí (dokonce bylo již v minulosti přislíbeno) – zahájit rekonstrukci bazénu v ZŠ Švermova (Františkov) dříve, než započne oprava jediného bazénu v Liberci. Školní bazén má 25 metrů a je již roky smutnou připomínkou nerozvážného hospodaření města. Jeho rekonstrukce si vyžádá cca 60-76 milionů korun (bez DPH). 

Nejsou to malé peníze, ale rekonstrukce bazénu se městu vyplatí, a to hned z několika důvodů. Prvním je, že se vyřeší otázka školního plavání po dobu rekonstrukce. Druhým důvodem je dostupnost bazénu pro plavecké oddíly a veřejnost v odpoledních a večerních hodinách – a to i do budoucna. Velký bazén je v současné době vytížen na maximum a pokud by se školní plavání řešilo v bazénech základních škol – Švermova, Sokolovská, Ještědská a Dobiášova – bylo by to rozumné řešení, které je vstřícné hlavně k liberečákům. Rekonstrukcí město navíc zhodnocuje svůj majetek, neboť základní školy jsou příspěvkové organizace města a je tedy v jeho zájmu, aby městský majetek nechátral. 

Zástupci České pirátské strany v Liberci založili na Facebooku stránku "Nechceme Liberec bez bazénu". Úspěšně rozjeli i stejnojmennou online petici.  

>"Děkujeme stovkám z Vás, co během prvních dní sdíleli titulní příspěvek. Stránka na sociální síti oslovila desetitisíce lidí, dokonce přišly i nabídky pomoci. Piráti se v Liberci v období komunálních voleb teprve formovali a v Liberci nekandidovali, nemáme se tedy v zastupitelstvu o koho opřít. Šanci ale vidíme právě ve spolupráci s veřejností. Chystáme společnou občanskou iniciativu, počítáme i s papírovou peticí a chtěli bychom pořádat protestní průvod. Naším cílem je informovat a nabídnout řešení. Jen těžko totiž budeme hledat odpověď na otázku, proč v tak velkém městě, jakým Liberec je, není kde si zaplavat," dodává za liberecké piráty Jan Hruška.

Stránka na Facebooku: [https://www.facebook.com/nechcemeliberecbezbazenu/](https://www.facebook.com/nechcemeliberecbezbazenu/)<br/>
Online petice: [(https://www.petice24.com/nechceme_liberec_bez_bazenu](https://www.petice24.com/nechceme_liberec_bez_bazenu)<br/>

Kontakty: [piratiliberecko@gmail.com](mailto:piratiliberecko@gmail.com)<br/>
Jan Hruška, 737 52 48 09<br/>
Pavel Felgr, 777 585 483<br/>
Václav Balšánek, 608 638 329
