---
date: 2018-11-27
category: blog
tags: zasedání liberec krajské fórum 2018
layout: post
title: Piráti obsadí liberecké kino Varšava 
author: Kateřina Jínová
authorId: katerina.jinova    # uid nekoho z _people (nepoviné)
image: posts/2018-11-27-pirati-obsadi-liberecke-kino-varsava.jpg
---

Po roce se opět blíží zasedání krajského fóra Pirátů. Tentokrát si pro pořádání schůze Piráti vybrali liberecké kino Varšava. V sobotu 1. prosince od 9:00 začne program nejen pro členy Pirátské strany, ale také pro příznivce i širokou veřejnost.

Velmi důležitým bodem jednání je rozšíření předsednictva krajského sdružení ze tří členů na pět a zároveň se bude volit nový předseda a místopředsedové krajského sdružení. Nominaci ke kandidatuře na krajského předsedu přijal také současný předseda [Ondřej Kolek](https://www.pirati.cz/lide/ondrej-kolek/). Bude tedy obhajovat svou pozici. Veškeré nominace si lze najít na webovém fóru Pirátů.

V úvodu zasedání přednese současné předsednictvo závěrečnou zprávu, finanční situaci a zhodnotí kampaň a výsledky komunálních voleb v Libereckém kraji.
Protože nás v příštím roce čekají volby do Evropského Parlamentu, nebude chybět ani zde okénko věnované tomuto tématu. Další příspěvky se budou zabývat například pirátskou transparentní praxí, o které pohovoří vedoucí technického odboru strany [Martin Rejman](https://wiki.pirati.cz/lide/martin_rejman). O pirátském informačním centru v Jablonci nad Nisou, které Piráti pojmenovali Pixel, popovídá architektka [Ida Chuchlíková](https://jablonec.pirati.cz/lide/ida-chuchlikova/), dosavadní garantka Pixelu. O krajských expertních týmech (KET) přijede besedovat [Lukáš Kolářík](https://www.pirati.cz/lide/lukas-kolarik/), poslanec z Jihočeského kraje. Samozřejmě nebudou chybět ani další pirátští poslanci, například [Tomáš Martínek](https://www.pirati.cz/lide/tomas-martinek/) za Liberecký kraj a pozvání přijal také předseda strany [Ivan Bartoš](https://www.pirati.cz/lide/ivan-bartos/).

V závěru zasedání proběhne dílna na téma rozvoj Liberce a členská základna zde, která bude jistě zajímat všechny zájemce o členství nejenom v Liberci.
Jak jste již četli na začátku zprávy, zasedání je veřejné, může se tedy zúčastnit úplně každý. Pokud se chystáte na krajské forum také, registrujte se prostřednictvím [online formuláře](https://piratiliberec.mfnet.cz/registrace) a sledujte [oficiální stránku Pirátů Libereckého kraje na facebooku](https://www.facebook.com/cpslbc/), nebo krajský pirátský web.

### Místo konání
Kino Varšava
Frýdlantská 285/16
460 01 Liberec I-Staré Město
[mapy.cz](https://mapy.cz/s/3eUBR)


### Program zasedání
8:30
- registrace

9:00 - 12:00
- Závěrečná zpráva současného předsednictva kraje (Ondřej Kolek)
- Finanční situace (Petr Vyhnal)
- Volební kampaň a výsledky Pirátů v Libereckém kraji (Daniela Weissová)
- Představení kandidátů do nového PKS a volba PKS

13:00 - 15:00
- Evropský parlament (Lukáš Červinka)
- KET - Krajské expertní týmy (Lukáš Kolářík)

15:00 - 17:00
- Pirátská transparentní praxe (Martin Rejman)
- Pirátské informační centrum - PIXEL (Ida Chuchlíková)

17:00 - 18:00
- Volby na malé obci do 500 obyvatel (Helena Vondráková)
- Volby v Železném Brodě (Jiří Šťastný)

Od 18:00
- Dílna: Rozvoj Liberce - členská základna a další fungování (PKS, Jana Schlegelová, Martin Rejman)
