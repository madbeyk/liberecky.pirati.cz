---
date:         2017-11-20
category:     blog
tags:         krajské fórum liberecký kraj semily 2017 ivan bartoš ondřej kolek tomáš martínek pixel
layout:       post
title:        "Piráti plují do Semil" 
image:        posts/pirati-pluji-do-semil.jpg
author:       Ondřej Kolek
---

První povolební setkání krajské organizace České pirátské strany se zde uskuteční 25. listopadu.

**Krajský předseda Pirátů, [Ondřej Kolek](/lide/ondrej-kolek/), vyhlásil na sobotu 25. listopadu zasedání Krajského fóra pro Liberecký kraj. Setkání se bude konat v Semilech** v prostorách restaurace Sportovního centra už od dopoledních hodin.

Svou účast přislíbilo kompletní krajské vedení, které nastíní povolební plány a směrování Pirátů v kraji. Akce se také zúčastní nově zvolený pirátský poslanec [Tomáš Martínek](/lide/tomas-martinek/) a svou účast přislíbil i [Ivan Bartoš](https://www.pirati.cz/lide/ivan-bartos/) s první dámou Pirátů Lydií Bartošovou.

<blockquote class="twitter-tweet" data-lang="cs"><p lang="cs" dir="ltr">Krajské fórum proběhne tuto sobotu v Semilech. <a href="https://twitter.com/IvanCzechPir8?ref_src=twsrc%5Etfw">@IvanCzechPir8</a> Ivan Bartoš bude od 10h a zdrží se cca 2h. Případné rozhovory s ním směřujte na 12h. Účastní se také poslanec Tomáš Martínek. Akce je veřejná, účastnit se můžete na základě on-line registrace.<a href="https://t.co/eLgUzgJ3K7">https://t.co/eLgUzgJ3K7</a> <a href="https://t.co/9KaNRIpdgO">pic.twitter.com/9KaNRIpdgO</a></p>&mdash; Piráti Liberecko (@PiratiLik) <a href="https://twitter.com/PiratiLik/status/933670104361029632?ref_src=twsrc%5Etfw">23. listopadu 2017</a></blockquote>
<script async src="https://platform.twitter.com/widgets.js" charset="utf-8"></script>

V dopolední části zasedání bude na programu představení nových členů strany, shrnutí úspěšné volební kampaně Pirátů v Libereckém kraji a souhrn povolebních plánů. Po obědové pauze bude fórum pokračovat přednáškou poslance Tomáše Martínka, který shrne své dosavadní úspěchy jako zastupitele České Lípy a představí úkoly, plány a strategii práce pirátských poslanců ve sněmovně. Speciální pozornost pak bude věnována připravovanému projektu Pirátského informačního centra (PIXEL) v Jablonci nad Nisou. Závěr zasedání bude patřit volné debatě. Oficiální program pak vystřídá neformální posezení s Piráty, kde bude věnován prostor zejména žadatelům o členství a příznivcům.

>"Setkání členů a příznivců České pirátské strany jsem historicky poprvé zasadil do Semil právě proto, že chci podpořit rašící nadšení a činorodost v této často neprávem opomíjené oblasti Libereckého kraje", komentoval umístění události krajský předseda Ondřej Kolek.

Zasedání Krajského fóra je otevřená akce, určená široké veřejnosti. Srdečně zváni jsou nejen členové a registrovaní příznivci Pirátské strany, ale každý, koho pirátská politika zajímá. **Zúčastnit se můžete na základě předchozí on-line registrace**, která je nutná z důvodu omezené kapacity prostoru a rezervace oběda.

----------

**Časový harmonogram jednání:**

Registrace od 9:00, Start v 10:00

 1. Vystoupení Ivana Bartoše (cca 30 minut)  
 2. Volební kampaň Pirátů v LiK (příběh úspěchu)
 3. Zastupitel v České Lípě 2014 - 2017
 4. Nový poslanec (co se stalo od voleb a plány)

Oběd (cca 60 min)

 5. Představení nových členů 
 6. Plány 2017 (stručný souhrn)
 7. Pirátské informační centrum (PIXEL)
 8. Finanční situace 
 9. Volná debata

Konec: cca v 16:30 + přesun na [AfterPirát párty](https://www.facebook.com/events/127706927923020/)

----------

**Odkazy:**

Registrace: [https://piratiliberec.mfnet.cz/registrace](https://piratiliberec.mfnet.cz/registrace)

FB událost: [https://www.facebook.com/events/1527267544037013](https://www.facebook.com/events/1527267544037013)

Sportovní centrum v Semilech: [https://mapy.cz/s/2cftp](https://mapy.cz/s/2cftp)
