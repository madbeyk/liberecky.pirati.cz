---
date: 2019-05-02
category: blog
tags: kandidáti evropský parlament volby liberec debata diskuse
layout: post
title: Piráti představili ve Varšavě kandidáty do Evropského parlamentu
author: Michal Chalupa
#authorId: katerina.jinova    # uid nekoho z _people (nepoviné)
image: posts/2019-05-02-pirati-predstavili-ve-varsave-kandidaty-do-evropskeho-parlamentu.jpg
---

*V libereckém kině Varšava se na Čarodějnice odehrála debata pirátských kandidátů do Evropského parlamentu. V té se nominanti nejprve vyjadřovali k volebnímu programu a dostalo se i na dotazy z publika. Po besedě akce vyvrcholila ohněm v prostorách někdejší fabriky Textilana, kde svůj dýdžejský um předvedl předseda České pirátské strany [Ivan Bartoš](https://www.pirati.cz/lide/ivan-bartos/){:target="_blank"}. Ten také první část večera moderoval.*

O tom, že ostrá fáze kampaně Pirátů odstartovala naplno, svědčí liberecká debata kandidátů do Evropského parlamentu moderovaná předsedou České pirátské strany Ivanem Bartošem. Za účasti lídra do eurovoleb Marcela Kolaji se představili další aspiranti na europoslance - předseda Krajského sdružení Pirátů [Ondřej Kolek](https://evropapotrebuje.cz/kandidati/ondrej-kolek/){:target="_blank"}, ústavní právník [Lukáš Lev Červinka](https://www.lukas-lev-cervinka.com/){:target="_blank"} a nezávislý kandidát za Piráty, dlouholetý auditor Evropské komise a poradce Ministerstva financí, [Petr Jirman](https://evropapotrebuje.cz/kandidati/petr-jirman/){:target="_blank"}.

V architektonicky zajímavých prostorách kina Varšava se mluvilo především o dvacetibodovém programu Pirátů pro Evropské volby, jež zní -  Svoboda, Upgrade, Bohatství, Udržitelnost a Spravedlnost - a má své tematické garanty v první pětici kandidátů na bruselský úřad.

![program Pirátů pro Evropské volby](/assets/img/posts/2019-05-02-pirati-predstavili-ve-varsave-kandidaty-do-evropskeho-parlamentu_2.jpg)

Odlehčený tón téměř dvouhodinové diskuze udržoval právě předseda Ivan Bartoš, když komentoval pro Piráty lichotivý [předvolební průzkum serveru politico.eu](https://www.politico.eu/2019-european-elections/czech-republic/){:target="_blank"}, a kde vládní Hnutí Ano web prezentoval jako YES jen s nevelkým náskokem. Poté poukázal na zdroj úspěchu a potenciál České pirátské strany, když s úsměvem glosoval: 

> “Já těm mladým Pirátům o 20 let mladším taky úplně nerozumím, oni vyrostli s počítači a mobily, ale jsou to úplně stejně Piráti jako my, kterým táhne na čtyřicet.”

## Piráti mají ve svých tématech jasno

Z velké části body pirátských eurovolebních priorit představila jednička kandidátky, brněnský [Marcel Kolaja](https://evropapotrebuje.cz/kandidati/marcel-kolaja/){:target="_blank"}. Kromě jeho a libereckého krajského předsedy byli osobnosti na podiu jednotně z Jablonce nad Nisou. Lídr se následně pozastavil nad dvěma body, které Piráty pálí. 

![Ivan Bartoš v průběhu debaty](/assets/img/posts/2019-05-02-pirati-predstavili-ve-varsave-kandidaty-do-evropskeho-parlamentu_3.jpg)

> “Trápí nás dvojí kvalita potravin v ČR, kdy výrobek stejné značky pod stejným označením má odlišnou kvalitu u nás a v Rakousku nebo Německu. Nedávno Evropský parlament schválil směrnici o nekalých obchodních praktikách, která to má řešit. Jenže obsahuje takové vyjímky, že naopak tu dvojí kvalitu legalizuje. Na to se chceme v příštím volebním období zaměřit,” nastínil specialista v oboru informačních technologií Marcel Kolaja směřování europoslanců za Piráty.

Zatím co šestka kandidátky Ondřej Kolek poukázal na často podceňovaný úkol vzdělávání, konstatoval v té souvislosti i pirátský bod Upgrade. Otázku zdokonalování v oblasti vývoje legislativy, včetně té na digitální úrovni.

> “Chceme zjednodušení a zpřehlednění Unie, digitalizovanou modernizaci a debyrokratizaci s velkým akcentem na svobodu. V národním i nadnárodním evropském prostředí je bohužel vzdělanost podceňovaná. S kvalitním vzděláváním od základní školy roste i láska ke svobodě. Vzdělaný člověk si bude svobody vážit a hájit jí. Vzdělaná populace si bude všímat nedostatků světa, ve které žije, a bude schopná navrhovat nová řešení,” vysvětlil svůj pohled na provázanost prioritních bodů Svobody a Upgrade předseda krajského sdružení Libereckého kraje.

Obecněji k tématu hovořil jablonecký nezávislý kandidát za Pirátskou stranu Petr Jirman, který je již čtrnáctým rokem zaměstnancem Evropské komise. Pět let působil jako dotační auditor a nyní je poradcem na Ministerstvu financí ČR. 

“Jako auditor, který měl na starost audit strukturálních fondů v ČR, jsem auditoval ty největší eurodotační průšvihy, například ROP Severozápad,” přiblížil publiku své působení a zároveň ocenil otevřenou roli Pirátů v ČR: “Česká pirátská strana je nejtransparentnější strana na domácí politické scéně. Protikorupční potenciál Pirátů je značný a v současnosti se pravděpodobně jedná o nejvlivnější protikorupční organizaci u nás.”

![Pirátský autobus v Liberci](/assets/img/posts/2019-05-02-pirati-predstavili-ve-varsave-kandidaty-do-evropskeho-parlamentu_4.jpg)

Lukáš Lev Červinka připomněl význam aktivního spolupůsobení v evropském společenství zaručující skutečné demokratické procesy.  “Odmítám sympatizanty Andreje Babiše nebo Tomia Okamury házet přes palubu. Strana si nevybírá voliče, ale je to naopak. My děláme politiku pro občany. Tady vidíme populistické strany, ale chtěli byste, aby chudobu řešil Andrej Babiš a bezpečnost Okamura?” zeptal se řečnicky a dodal: “Jsem si jist, že v takovém státě nikdo nechce žít.” Navíc uvedl, že Pirátům se dá věřit, protože drží slovo a mají proto dobrý výchozí bod k oslovení nových voličů.

## Ať u nás internetové a další zahraniční firmy daní!

V průběhu debaty Marcel Kolaja upozornil na téma daňových rájů. “Vnímáme jako nešvar v Evropě, že nadnárodní korporace daní v daňových rájích. To je pro ČR ekonomicky obzvlášť negativní. Firmy jako Google a Facebook zde podnikají, mají miliony uživatelů, ale pramálo zde odvedou. Státní rozpočet přesto potřebuje příjem a ten zaplatí občané.” 

Následně opět prozradil pirátské plány. “Chceme snížit zdanění práce a zvýšit danění korporací. Pro představu firma Seznam za loňský rok na dani z příjmu odvedla čtvrt miliardy korun, zatímco firma Google odvádí řádově miliony korun,” uvedl jako příklad.

## Bezradné ANO se opět inspiruje u Pirátů

V diskuzi s návštěvníky padlo i téma aktuálně zveřejněných programových bodů vládního Hnutí ANO nápadně připomínají pirátskou verzi. To ať ve dvojí kvalitě potravin nebo slibem zavedení digitální daně. “To je stará známá věc, že ANO přichází s pirátskými návrhy, prostě kradou,” komentoval to s úsměvem Ivan Bartoš. 

![Stánek pirátských DJs](/assets/img/posts/2019-05-02-pirati-predstavili-ve-varsave-kandidaty-do-evropskeho-parlamentu_5.jpg)

Večer následovně probíhal v přátelské atmosféře i v prostorách zbourané fabriky Textilana, kde kromě čarodějnického ohně viděli návštěvníci zbrusu nový pirátský volební autobus a mohli ocenit industriální brownfield v blízkosti centra města. Hudební složku večera zpestřil předseda Pirátů, když přítomným naservíroval poctivý set taneční elektroniky a obdobně spříznění DJs Johny Adela a Madbeyk. Piráti se umí bavit i tvrdě pracovat.

Audiozáznam z besedy:
<iframe scrolling="no" id="hearthis_at_track_3059522" width="100%" height="95" src="https://hearthis.at/embed/3059522/transparent/?hcolor=&color=&style=2&block_size=2&block_space=1&background=0&waveform=1&cover=1&autoplay=0&css=" frameborder="0" allowtransparency allow="autoplay"><p>Listen to <a href="https://hearthis.at/madbeyk-von-bq/debata-ep-liberec-2019/" target="_blank">Debata s pirátskými kandidáty do Evropského Parlamentu - Liberec - Kino Varšava - 30.4.2019</a> <span>by</span><a href="https://hearthis.at/madbeyk-von-bq/" target="_blank" >Madbeyk Von BQ</a> <span>on</span> <a href="https://hearthis.at/" target="_blank">hearthis.at</a></p></iframe>
